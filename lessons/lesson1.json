{
  "title": "Урок 1: Въведение в C#",
  "lesson-secondtitle":"Какво означава да програмираме?",
  "text": "   В днешно време компютрите навлизат все по-широко в ежедневието ни и все повече имаме нужда от тях, за да се справяме със сложните задачи на работното място, да се ориентираме, докато пътуваме, да се забавляваме или да общуваме. Неизброимо е приложението им в бизнеса, в развлекателната индустрия, в далекосъобщенията и в областта на финансите. Няма да преувеличим, ако кажем, че компютрите изграждат нервната система на съвременното общество и е трудно да си представим съществуването му без тях. \n    Въпреки масовото им използване, малко хора имат представа как всъщност работят компютрите. На практика не компютрите, а програмите, които се изпълняват върху тях (софтуерът), имат значение. Този софтуер придава стойността за потребителите и чрез него се реализират различните типове услуги, променящи живота ни.",
  "image": "public/images/diagram1.png",
  "audio": "public/audio/lesson1.mp3"
}